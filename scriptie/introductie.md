Introductie
============================

Ondanks de ‘Covid-19-lockdown’ en de restricties die daar bij horen wordt de doelstelling van 2020 omtrent ernstige verkeersgewonden en doden niet gehaald. Dit blijkt uit de voorlopige cijfers van de Stichting Wetenschappelijk Onderzoek Verkeersveiligheid (SWOV, 2020). Ondanks de verplichte verminderde mobiliteit en het noodzakelijke thuiswerken in 2020, zullen er volgens het Centraal Bureau voor de Statistiek (CBS, 2020a) naar schatting toch méér verkeersdoden geregistreerd worden dan de doelstelling van maximaal 500. 
Sinds 1999 is er een dalende trend zichtbaar in het aantal doden. Van 1999 tot 2010 halveerde het aantal verkeersdoden. De afgelopen tien jaar stagneerde dit cijfer. Het bleef gemiddeld rond de 600 verkeersdoden. Wanneer we deze cijfers vergelijken met het aantal ernstige verkeersgewonden is het beeld nóg minder positief. Met 19.700 ernstige verkeersgewonden in 2011 en 21.400 in 2019 (Rijkswaterstaat, 2020) is er in de afgelopen tien jaar een positieve trend. Dit is het bijna het dubbele dan de vastgestelde doelstelling; maximaal 10.600 ernstig verkeersgewonden in 2020. Uit de voorlopige cijfers van het Bestand Geregistreerde Ongevallen in Nederland (BRON) en de Stichting Wetenschappelijk Onderzoek Verkeersveiligheid (SWOV, 2020) is de verwachting van de Rijkswaterstaat dat deze doelstelling in 2020 ook niet worden gehaald (Rijkswaterstaat, 2020). 
Volgens het verkeersveiligheidsrapport 2020 van de SWOV bestaat de grootste groep verkeersdoden en verkeersgewonden uit enkelvoudige ongevallen(ongeval zonder betrokkenheid van een andere verkeersdeelnemer) als gevolg van een aanrijding met auto (SWOV, 2020). Daarnaast is er ook een significante stijging te zien in het aantal enkelvoudige ongevallen, deze worden met name veroorzaakt door het aantal fietsongevallen. 
Het verminderen van het aantal verkeersdoden en gewonden is van belang als Nederland zich aan de nationale ambities wilt houden; de halvering van doden en ernstig verkeersgewonden in 2030 (SVOW, 2020). Om dit doel te behalen is het essentieel dat er wordt geëxperimenteerd met meerdere innovatieve ideeën om het aantal verkeersincidenten te verminderen. Volgens de SWOV (2020) zijn er ondanks de maatregelen uit het regeerakkoord, de investeringsimpuls en de risico gestuurde aanpak vanuit het Strategisch Plan Verkeersveiligheid 2030 meer en effectievere maatregelen nodig. Dit onderzoek aangaande het analyseren-en voorspellen van verkeersongelukken aan de hand van het BRON, moet helpen om de gemaakt doelstelling voor 2030 te bereiken en daarmee de verkeersveiligheid in Nederland te verbeteren.

De Nederlandse economie en samenleving leunt zwaar op transport en logistiek. Dit blijkt uit cijfers van het CBS (2020b).  Veilige wegen zijn hierdoor van groots belang. Het doel van dit onderzoek is om kennis en inzicht te krijgen over de factoren die invloed hebben op verkeersincidenten. Door middel van kwantitatief onderzoek, via data-analyse en het maken van een voorspellingsmodel, moet deze kennis worden verkregen. Uit de data-analyse zal duidelijk worden welke factoren en omstandigheden het meeste impact hebben op de kans op verkeersongelukken. Deze factoren kunnen worden gebruikt in een voorspellend model. Aan de hand van dit model moet duidelijk worden waar, wanneer en met welke factoren de kans op verkeersongelukken het grootst is. Met deze kennis kunnen Nederlandse wegen veiliger gemaakt worden of kunnen huldiensten eerder op locatie aanwezig zijn omdat ze strategisch beter gestationeerd worden. 
De SWOV beschikt over een grote hoeveelheid kennis over het thema verkeersveiligheid. Deze kennis is voor een groot deel openbaar beschikbaar via de website van het SWOV.  Alleen de nodige relevante kennis over ‘predictive modelling’ in het verkeer ontbreekt. Een groot aandeel van de artikelen die corresponderen met dit onderwerp en door de SWOV zijn gepubliceerd, dateren van 1990  tot 2010. Meer recentere publicaties gaan voornamelijk over ‘predictive modelling’ van de tijd tussen een verkeersongeluk en het moment dat de (snel)weg weer vrij is en het modeleren van automatische verkeersongeluk detectie. Dit onderzoek moet bijdragen aan een meer actuele kennis over ‘predictive modelling’ op het gebied van verkeersongelukken, waardoor de algemene kennis omtrent verkeersveiligheid die via de SWOV momenteel beschikbaar is kan worden uitgebreid. 




